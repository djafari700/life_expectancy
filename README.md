# life_expectancy

امید به زندگی یک شاخص آماری است که نشان می‌دهد اعضای یک جامعه به‌طور میانگین چقدر عمر می‌کنند، یا به عبارت دیگر، انتظار می‌رود چقدر عمر کنند. میانگین طول عمر افراد یک جامعه به عوامل زیادی مانند مسائل بهداشتی و اقتصادی بستگی دارد.

با استناد به «خبر آنلاین»، میانگین طول عمر ایرانیان، حدود ۷۶ سال است. در این تمرین قصد داریم با استفاده از ویژگی‌هایی مانند تولید ناخالص ملی (GDP)، میزان مرگ و میر در سنین پایین، شیوع ویروس ایدز و دیگر بیماری‌ها، میزان متوسط طول عمر ساکنین کشور‌های مختلف را پیش‌بینی کنیم.

علی‌رغم اینکه هدف این تمرین، تنها پیشبینی «امید به زندگی» است، شما می‌توانید به جهت «تحلیل اکتشافی داده یا EDA» ویژگی‌های هر کشور را با هم مقایسه کنید. به‌عنوان مثال می‌توانید تاثیر GDP را بر «امید به زندگی» اندازه بگیرید! تحلیل اکتشافی داده، جز این سوال نیست و در فرآیند داوری هم هیچ امتیازی ندارد، اما برای شهود شما به عنوان یک دانشمند داده، مفید است و می‌تواند در مهندسی ویژگی کمک‌کننده باشد!
